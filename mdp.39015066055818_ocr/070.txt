ηε
474
-Ψ

DE LAUDIBUS S. PAULI APOSTOLI. HOMIL. l.
W
DE LAUDIBUS SANCTI PAULI
APOSTOLI.
HOMILIA ι (a).
Nihil prorsus erraverit, qui pratum quoddam insi-
gne virtutum, et paradisum spiritualem Pauli animum
nuncupaverit : tam multa enim gratia ﬂoruit, tam—
que huic gratiae congruente vitae perfectione resplen-
duit: quoniam enim vas electionis eﬂ‘ectus est, et
bene semetipsum emendare curavit, largissime in eum
sancti Spiritus munus effusum est. Unde et mirabiles
nobis ﬂuvios genuit, non secundum paradisi fontes
quatuor tantum , sed multo etiam plures et quotidie
ﬂuentes: non terram rigantes, sed animas hominum
ad producenda virtutum germina suscitantes. Quis
ergo ipsius meritis sufﬁciet sermo? quae autem lingua
laudibus ejusvinvenietur aequalis, cum omnia quae
sunt in hominibus bona , una anima possideat, et ea
cuncta plene atque cumulate , quac non solum ho-
minum sunt, sed etiam, quod est amplius, angelo-
rum? Nequaquam ergo possumus ejus explicare prae-
conia :nec tamen idcirco reticebimus, quin potius
propterea dicemus. Est enim hoc maximum laudis
genus, cum orationis copiam virtus exsuperat, et magm-
tudo laudati : sicque vinci nobis est multo gloriosius,
quam smpe vicisse. Unde igitur opportunius laudum
ejus sumemus exordium? Unde, inquam, incipiemus
aliunde, nisi ab hoc ipso primum, ut ostendamus eum
bona omnium possidentem τ Sive enim prophetae po-
tentius in se aliquid ostenderunt, magisque mirabile,
sive patriarchae, sive justi, sive apostoli, sive marty-
res, hme omnia simul colligens Paulus cum tanto ha-
bet cumulo, cum quanto nullus eorum bonum, quo
excellebat, implevit. Hoc itaque diligentius intuere.
Abel obtulit sacriﬁcium , et inde laudatur (Gen. 4.
4); sed si Pauli hostiam adducamus in medium,
quantum caelum terra, superior apparebit. Quam ergo
vultis ut memorem? non enim una tantum est : sic
quidem semetipsum per dies singulos immolabat:
quam tamen rursus hostiam dupliciter oﬂ'erebat, cum
quotidie moriens (l. Cor. 15. 3i), tum in corpore
suo mortiﬁcationem sine intermissione circumferens
(2 Cor. 4. l0). Nam et ad pericula jugiter parabatur
eonsummans voluntate martyrium , et naturam in se
mortiﬁcando carnis, nihil minus quam immolatae Deo
hostia: munus implebat, imo etiam multo amplius.
Non enim oves oﬂerebat, aut boves , sed semetipsum
per dies singulos dupliciter, ut diximus, immolabat :
propter quod conﬁdens dixit : Ego enim jam immo-
tor (‘2. Tim. ι. 6), sanguinem utique suum immola-
tionem vocans.
(a) Col. cum Cod. Reg. 1936, in quo prima solum habetur.
