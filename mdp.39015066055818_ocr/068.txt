τσο.
*ψη-ι.-

471⁹ DE LAUDIBUS
λυιι APOSTOLI. ιη’
voluntati, et liberum arbitrium tollere, hic expressum videmus; ita ut nihil subsit dubii, quin hic ipse
sit Anianus qui pro Pelagiana haeresi inter primipilares dimicabat. ‘
lnterpretatio ejus Latina, quam edimus, nec inelegans est, nec accuratlone caret : fateorque me in pan-
cos priscae illius vetustatis interpretes incidisse qui diligentius verterent. ln nonnullis tamen locis sensum
non est assecutus Anianus; quod ubi accidit, in margine, vera substituta interpretatione, monere non
neglexi. Neque uspiam deprehendi illum, ut Pelagiana: faveret ltzeresi, sensum alio detorsisse. Ejus epi-
stolam hic subjungimus.
DOMINO SANCTO EVANGELIO, PRESBYTERO,
ANIANUS SALUTEM.
Recenti experimento didici, quam sint utilia obsequentibus imperia bonorum, qui rectiore quadam in-
gredientes benignitatis via, beneﬁcia deferunt sub specie jussionis. Quid enim mihi jucundius, quid fru—
etuosius imperare potuisti, quam ut ex beati viri sancti Joannis operibus in nostram linguam [478] aliqua
transferrem, id est, νιι ejusdem libellos, quibus super Pauli apostoli laudibus in Ecclesia aliquando
disseruit? ln quo mihi, etsi in sermone peregrino admodum rudi, plus evcnit tamen voluptatis et com-
modi, quam laboris. Secutum est enim ut cum, dum tibi vertere conor e Graeco, pressius ipse combibe-
rem, pleniusque tam insignis doctrina: veritate perfruerer, maxime cum ubique dives ingenium in materia
locupletiore. versetur. Beatus enim hic Paulus exprimitur, non fucata: alicujus laudis adumbratus colo-
ribus, sed inviolabili virtutum suarum veritate formatus, quem tam integre ubique, tam solide, nunc ex
mag‘nitudine operum, nunc ex _illuminatione dictorum, modo ex consilio vario, modo ex dispensationum
profundo, tum ex tolerantia passionum. tum ex claritate signorum eximius laudator asseruit, ut eum non
depinxisse solum, verum quasi ad praebendum rursus perfectionis exemplum resuscitasse quodammodo
videatur. Nam cum ab aliis caeterorum merita laudantur, usitatum quiddam solet atque exile resonare,
et velut in superficie circumvagante sermone, virtutes ipsae nominibus magis suis ad commemorationem
videntur venire, quam rebus. Beatus vero Joannes Paulum altius intuendo, dilucidcque in medium pro-
ferendo, ipsas mihi videtur inspexisse venas ac medullas expressisse virtutum. Quae ita omnes in ista
laudatione vivunt, et ita floribus suis decorantur et fructibus, ut eas prope non minus ab hoc sublimiter
explicatas, quam ab apostolo fortasse miremur. Quod quidem opus eo esse apud te amabilius debet et
gratius, quod de sanctarum Scripturarum luce rutilans, clarissimi sideris vice, noctem Manichaei erroris
exagitat. Quantum vero nobis consolationis exoritur, cum cernimus, tam erudito tamque illustri Orientis
magistro, eam, quam in nobis Traducianus oppugnat, astrui veritatem, quam certe beatus Joannes, ut
in omnibus libris suis, ita hic quoque ab omni munitam latere custodit, armat, accendit, ut videatur
non tam praesentes informasse discipulos, quam nobis contra vera: fidei oppugnationem auxilia praepa-
rasse. Quantus enim ille adversus necessitatem, quantus pro libero surgit arbitrio, quam nostrorum libris
ubique concinens, voluntatis jure servato divinae gratiae praesidia commendat, quam contra omnium vitio-
rum tenebras, quam pro cunctarum speculo virtutum splendidissimum vas electionis opponit! Primo
beatum Paulum libello et omnibus praeferendo sanctis, et angelis conferendo. Secundo, ex virtutibus ejus
atque sententiis bonum asserenda naturae. Tertio, charitatem ejus pro cunctorum salute ferventissimam
comprobanda. Quarto de vocatione ejus et confirmata ubique ab ipso Evangelii veritate dicendo. Quinto,
de passionibus ejus et dispensationum varietatibus disserendo. Sexto, solvendo omnes illas quzestiones,
quibus Traducianus innitens, beatum Paulum vitiorum obfuscatione coinmaculat, ut scilicet fidelibus suis
apostolico exemplo peccata conciliet. Septimo, ignem zeli ejus in Christo et ante honorem quoque apo-
stolatus fervorem docendi supra caeteros efferendo, ut satis liquido clareat exstinctam esse peccandi
necessitatem, quam adversus Manichaeos et doctrina apostoli deprmliatur et vita. Verum nos in tam
egregii interpretatione operis, etsi nihil ut puto de sensuum veritate, non tamen parum de eloquii venu-
state perdidimus, splendorem tam nobilis styli et elocutionum gratiam exprimere non valentes : sed ne
sic quidem te istud imperasse poeniteat. Neque enim verendum tibi est ne forte asperitate translationis
offensus, lectionis hujus careas voluptate, cum quidquid nobis ex cultu defuit ornatuque verborum,
id totum illius, quem transtulimus, magnifica inventa compensent. Est cnim sanctus Joannes tam
clarus totus ac fulgidus, ut facile possit, sententiarum suarum lumine etiam inter nostri sermonis nubila
001⁵ uscare.
