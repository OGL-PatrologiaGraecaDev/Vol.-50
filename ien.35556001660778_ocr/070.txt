
471⁸ DE LAUDIBUS S. PAULI APOSTOLI. 472°
voluntati, et liberum arbitrium tollere, hic expressum videmus; ita ut nihil subsit dubii, quin hic ipse
sit Anianus quipro Pelagiana haeresi inter primipilares dimicabat.
lnterpretatio ejus Latina, quam edimus, nec inelegans est, nec accuratlone carettfateorque me in pau-
cos priscae illius vetustatis interpretes incidisse qui diligentius verterent. In nonnullis tamen locis sensum
non est assecutus Anianus; quod ubi accidit, in margine, vera substituta interpretatione, monere non
neglexi. Neque uspiam deprehendi illum, ut Pelagiana: faveret haeresi, sensum alio detersisse. Ejus epi-
stolam hic subjungimus.
DOMINO SANCTO EVANGELIO, PRESBYTERO,
ANIANUS SALUTEM .
Recenti experimento didici, quam sint utilia obsequentibus imperia bonorum, qui rectiore quadam in-
gredientes benignitatis via, beneﬁcia deferunt sub specie jnssionis. Quid enim mihi jucundius, quid fru-
ctuosius imperare potuisti, quam _ut ex beati viri sancti Joannis operibus in nostram linguam [47$] aliqua
transferrem, id est, VII ejusdem libellos, quibus super Pauli apostoli laudibus in Ecclesia aliquando
disseruit? In quo mihi, etsi in sermone peregrino admodum rudi, plus evenit tamen voluptatis et com-
modi, quam laboris. Secutum est enim ut cum, dum tibi vertere conor e Graeco, pressius ipse combibe-
rem, pleniusque‘tam insignis doctrinmveritate perfruerer, maxime cum ubique dives ingenium in materia
lorupletiore versetur. Beatus enim hic] Paulus exprimitur, non fucata: alicujus laudis adumbratus colo-
ribus, sed inviolabili virtutum suarum veritate formatus, quem tam integre ubique, tam solide, nunc ex
magnitudine operum, nunc ex gilluminationc dictorum, modo ex consilio vario, modo ex dispensationum
profundo, tum ex tolerantia passionum, tum ex claritate signorum eximius laudator asseruit, ut eum non
depinxisse solum, verum quasi ad praabendum rursus perfectionis exemplum resuscitasse quodammodo
videatur. Nam cum ab aliis cmterorum merita laudantur, usitatum quiddam solet atque exile resonare,
et velut in superﬁcie circumvagante sermone, virtutes ipsae nominibus magis suis ad commemorationem
videntur venire, quam rebus. Beatus vero Joannes Paulum altius intuendo, dilucidcquc in medium pro-
ferendo, ipsas mihi videtur inspexisSe venas ac medullas expressisse virtutum. Qua: ita omnes in ista
laudatione vivunt, et ita ﬂoribus suis decorentur et fructibus, ut eas prope non minus ab hoc sublimiter
explicatas, quant ab apostolo fortasse miremur. Quod quidem opus eo esse apud te amabilius debet et
gratius, quod de sanctarum Scripturarutn lucc rutilans, clarissimi sideris vice, noctem Manichzei erroris
exagitat. Quantum vero nobis consolationis exoritur, cum cernimus, tam erudito tamque illustri Orientis
magistro, eam, quam in nobis_Traducianus oppugnat, astrui veritatem, quam certe beatus Joannes, ut
in omnibus libris suis, ita hic quoque ab omni munitam latere custodit, armat, accendit, ut videatur
non tam praesentes informasse discipulus, Quam nobis contra verae ﬁdei oppugnationem auxilia praepa-
rasse. Quantus enim ille adversus necessitatem, quantus pro libero surgit arbitrio, quam nostrorum libris.
ubique concinens, voluntatis jure servato divina: gratiae prasidia commendat, quam contra omnium vitio-
rum tenebras, quam pro cunctarum'speculo virtutum splendidissimum vas electionis oppbnit! Primo
beatum Paulum libello et omnibus praeferendo sanctis, et angelis conferendo. Secundo, ex virtutibus ejus
atque sententiis bonum asserendo naturae. \Tertio, charitatem ejus pro cunctorum salute ferventissimam
eomprobando. Quarto de vocatione ejus et confirmata ubique ab ipso Evangelii veritate dicendo. Quinto,
de passionibus ejus et dispensationum varietatibus disserendo. Sexto, solvendo omnes illas quaestiones,
quibus Traducianus innitens, beatum Paulum vitiorum obfuscatione commaculet-unt scilicet ﬁdelibus suis
apostolico exemplo peccata conciliet. Septimo, ignem zeli ejus in Christo et ante honorem quoque apo—
stolatus fervorem docendi supra caeteros eﬁ‘erendu, ut satis liquido clareat exstinctam esse peccandi
necessitatem, quam adveisus Manichaees et doctrina apostoli depraaliatur et vita. Verum nos in tam
egregii interpretatione operis, etsi nihil ut puto de sensuum veritate, non tamen parum de eloquii venu-
state perdidimus, splendorem tam nobilis styli et elocutionum gratiam exprimere non valentes : sed ne
sic quidem te istud imperasse pceniteat. Neque enim verendum tibi est ne forte asperitate translationis
offensus, lectionis hujus careas voluptate, eum quidquid nobis ex cultu defuit ornatuque verborum,
id totum illius, quem transtulimus, magniﬁca inventa compensent. Est enim sanctus Joannes tam
clarus totus ac fulgidus, ut facile possit sententiarum suarum lumine etiam inter nostri sermonis nubila
coruscare.
m
