περὶ τῶν ἀνδρῶν ; εἰ ἐν τῇ Παλαιᾷ τοῦτο ἀπηγόρευται
μετὰ πολλῆς τῆς ἀκριϐείας, καὶ πολλῇ κέχρηται
κατὰ τῶν τρυφώντων καταφορᾷ ό προφήτης · καίτοι
γε εἶδος τέθεικε τρυφῆς οὐ σφόδρα δαπανηρὸν, οὐδὲ
δντως ἁϐρόν · Ol δὲ ἐσθίοντες ἐρίφια ἐκ ποιμνίων
καὶ μοσχάρια γαλαθηνὰ, οἱ πίνοντες τὸν διυλι-
σμένον οἶνον. καὶ τὰ πρῶτα μύρα χριόμενοι, οἰ
καθεύδοντες ἐπὶ κλινῶν ἐλεφαντίνων, καὶ κατα-
σπαταλῶντες ἐπὶ ταῖς στρωμναῖς αὐτῶν · εἰ ταῦτα
κατηγορίας ἄξια, ὅτε πάντα ἦν [777] σαρκικὰ, καί
τοῦ οὐρανοῦ λόγος οὐδεὶς, ὅτε παιδαγωγία ἦν τά
Ἰουδαϊκὰ, τί ἂν εἴποιμεν πρὸς τῆν βλακείαν τὴν
νῦν; Εἰ γὰρ ἐρίφια καὶ μοσχάρια γαλαθηνὰ ἐσθίειν
ὡς ὑγρόν τινα καὶ περιττὸν τοὺς ζῶντας διαϐάλλει
βίον, τί ἂν είποιμεν περί τῶν τούς μυχοὺς τῆς θα-
λάσσης διερευνώντων, καὶ τάς ἐσχατιὰς τῆς γῆς, καὶ
παντοδαποὺς ὀρνίθων καὶ ἰχθύων θηρευτὰς παντα-
χόθεν συλλεγόντων ἐαυτοῖς; Εἰ τὸν διυλισμένον οἶνον
οἱ πίνοντες ὲν μέμψει, τί ἂν είποις πρὸς τοὺς ἀπο-
δημίας διαποντίους στελλομένους ὑπὲρ οἴνου, καὶ
πάντα κινοῦντας , ὥστε μηδὲν γένος διαλαθεῖν ἀμπέ-
λου, καθάπερ μέλλοντας ⁵εὐθύνας διδόναι, ἢ ἐπὶ τοῖς
ἐσχάτοις καταγινώσκεσθαι , εί μὴ παντὸς γένους ὲμ-
φορηθεῖεν οἴνου; Εἰ ἐλέφαντος κλίνῃ κεχρῆσθαι
κατηγορίας ἄξιον, οἰ πολὺν αὐταῖς περιϐάλλοντες ἀργυ-
ρον. μᾶλλον δὲ ἐξ ἀργύρου μόνου χαλκεύοντες, οὐ
κλίνας , ἀλλ’ ῆδη καὶ ὑπόϐαθρα, καὶ λέϐητας , καί¹
κεράμια. καὶ ἀμίδας. ποίας ἂν τύχοιεν συγγνώμης ;
Τί μικρὸν ἢ μέγα εἰπεῖν εἰς τὰς εὐθύνας ὲκείνας
δυνήσονται; Ἐγὼ δὲ τούτοις προστίθημι τὸ πάντων
χαλεπώτατον, δτι καὶ ἐξ ἀλλοτρίων συμφορῶν ταῦτα
συνείλεκται. Καίτοι γε ὁ προφήτης τοῦτο οὐ τέθει-
κεν, ἀλλά μόνον διέϐαλε τὴν τρυφήν. Ὅταν δὲ καὶ
αἰτία προσῇ χαλεπωτέρα τῆς τρυφῆς, τίς ἐξαιρήσε-
ται τούς τὰ τοιαῦτα ποιοῦντας τῆς ἐσχάτης κολάσεωςς
ποῖος Νῶε παραστήσεται, ποῖος Ἰὼϐ, ποῖος Δανιήλ;
Οὐκ ἔστιν οὐδείς. Ἀλλ’ ἐπὶ τούτων ἔστιν εἰπεῖν’ Ἔκ-
καυθήσεται ὀ θυμός μου ὠσεί καπνός. Οὐ γάρ
ἐστι, παρακαλῶ, θυμοῦ καὶ ὀργῆς ὅντως ὲμπλησθῆ- ’
ναι ἐσχάτης, καί διαρραγῆναι. ὅταν ἕτερος μὲν μηδὲ
ἀναγκαίας ἀπολαύῃ τροφῆς, σὺ δὲ τοσοῦτον είκῆ καὶ
μάτην χαλκεύῃς ἄργυρον εἰς οὐδὲν δέον, ἀλλ’ οὐδὲ
πρὸς ἐπίδειξινς Οὐδὲ γὰρ πρὸς αὐτὸ τοῦτο χρήσιμον
ἔσται σοι, ἀλλ’ εἰς τούναντίον περιτραπήσεται. Σὺ

715
ΙΝ DUAS DE PRECATIONE HOMILIAS
Hasce duas liomilias, sive sensum sive orandi rationem spectes, Chrysostomo non indignas censemus. Ει ta-
men nonnulli περὶ γνησιότητος quaestionem movent, hisce moti coniecturis. Hic bis, inquiunt, in utraque
scilicet oratione, Sennacheribus rex Persarum vocatur, quam oscitantiam an Cltrysostomo adscribere
liceat dubitamus : pari ἀκριϐείας delectu dicitur tunc Persas, Ezecltia in Jerusalem regnante, admovisse
machinas contra muros urbis, καὶ οἱ μὲν μηχανή tu
era libri Regum historia. Ad haec objiciunt, hic precibus perpetuo vacandum esse docetur, quod Massa-
iinnorum errori favet: cum contra Cltrysnstontus vetet ne pret-andi obtentu ιι ueteris «)mciis abstineatur.
